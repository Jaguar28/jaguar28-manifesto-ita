# Il Manifesto di Jaguar28: 9 punti per riscrivere il rapporto fra aziende e professionisti del tech.

![](https://cdn-images-1.medium.com/max/1600/1*OsSLL4K6srYGfnIvOfslJw.png)

In ambito tech, la domanda e l’offerta di lavoro sono spesso disallineate: riconoscere e coinvolgere il talento è un’attività delicata che richiede dei canoni condivisi fra aziende e professionisti.

Abbiamo scritto un Manifesto con l’intento di creare delle linee guida che rendano l’incontro tra queste figure strutturato, efficace e trasparente. Oggi stiamo creando una community che raccolga i migliori professionisti e le migliori aziende in ambito tech che si riconoscono in questi valori:
***
**1. IL TALENTO DEVE ESSERE VALORIZZATO SOTTO OGNI SUA FORMA**

L’informatica è la nuova materia dell’arte. Poter plasmare la realtà attraverso la tecnologia è un talento che, come tale, deve essere valorizzato all’interno delle realtà in cui esso viene espresso. Jaguar28 vuole agevolare questo percorso stabilendo degli standard sia per il recruiting sia per le condizioni in cui si svolge l’attività day-by-day.
***
**2. UN AMBIENTE DI LAVORO STIMOLANTE È LA CULLA DELL’INNOVAZIONE**

I “tempi moderni” di Chaplin sono talvolta ancora troppo attuali. I professionisti devono poter lavorare in ambienti che siano stimolanti e in grado di incanalare al meglio la loro creatività e le loro competenze, garantendo tempi e spazi di decompressione. Per farlo, Jaguar28 raccoglie le best practices a livello globale e le condivide con le aziende, aiutandole a valorizzare le loro peculiarità.
***
**3. LA BUONA GESTIONE DEI PROCESSI È ALLA BASE DI UN’ORGANIZZAZIONE EFFICACE**

Chi ben comincia è a metà dell’opera. Oggi esistono metodologie di lavoro che permettono di migliorare la qualità e l’output dei processi e che rappresentano ormai un elemento fondante di ogni realtà di successo. Jaguar28 si impegna a collaborare con realtà che utilizzano queste metodologie ogniqualvolta ve ne sia la possibilità.
***
**4. CRESCERE NELL’AZIENDA SIGNIFICA FAR CRESCERE L’AZIENDA**

Come ti vedi fra 5 anni? Far crescere i professionisti internamente, come competenze e responsabilità, è l’investimento migliore che un’azienda può fare. Jaguar28 intende supportare solo le realtà in grado di offrire percorsi di crescita strutturati che prevedano formazione continua, eventi e bonus.
***
**5. LA TRASPARENZA È IL PRIMO SEGNALE DI UN’OFFERTA DI LAVORO SERIA**

“Prestigiosa realtà internazionale cerca motivata risorsa offrendo salari commisurati all’esperienza” è l’incipit di troppi annunci. Parlare sin da subito in maniera trasparente dell’azienda, del ruolo proposto, delle competenze richieste e del salario a disposizione è l’unico indice con cui si valuta la serietà di un’azienda. Jaguar28 diffonde le proposte di lavoro provenienti solo da realtà disposte a confrontarsi sin da subito con i professionisti su questi aspetti.
***
**6. LA CONDIVISIONE DEL PROGETTO È LA CHIAVE PER ATTRARRE IL TALENTO**

La prima impressione è quella che conta. Nel cambiare lavoro, un professionista deve subito avere a disposizione tutti gli elementi per valutare il suo interesse verso il nuovo progetto professionale. Jaguar28 aiuta le aziende a sviluppare iter di selezione in cui il candidato può confrontarsi direttamente con i potenziali responsabili e colleghi al fine di toccare con mano la realtà per la quale è intervistato.
***
**7. RETRIBUZIONE E COMPETENZE CRESCONO DI PARI PASSO**

C’è un famoso detto inglese che dice “if you pay peanuts, you get monkeys”. Noi vogliamo promuovere un ecosistema in cui i salari siano allineati in maniera concreta all’effettiva esperienza e competenza di ogni professionista. Per farlo, Jaguar28 mette a disposizione analisi e metriche del mercato del lavoro, nazionale ed internazionale, che aiutino le aziende a formulare offerte eque per il lavoro proposto.
***
**8. COMPRENDERE A FONDO LA POSIZIONE SEMPLIFICA IL DIALOGO**

La differenza tra java e javascript è quella che c’è tra cane e canestro. Chi contatta un professionista del mondo tech deve avere le conoscenze basilari per poter costruire un confronto coerente e credibile sul ruolo ricercato ed il background della persona. Jaguar28 aiuta i recruiter delle aziende ad acquisire il know how per filtrare correttamente le competenze dei professionisti e proporre di conseguenza ruoli in linea.
***
**9. I FEEDBACK SUL COLLOQUIO RIPAGANO L’IMPEGNO PROFUSO**

Do ut des. Sin dall’inizio dell’iter, tutta l’informazione che non viene condivisa fra gli attori è un potenziale miglioramento reciproco che viene sprecato. In questa direzione Jaguar28 favorisce un sistema di feedback trasparenti, rapidi e garantiti fra professionisti ed aziende in modo che i primi possano avere spunti di crescita e le seconde avere un riscontro effettivo sul loro modus operandi.
***
**10. MANCA QUALCOSA?**

Abbiamo scritto un manifesto “vivo”, in cui abbiamo raccolto gli argomenti principali che generano l’asimmetria fra aziende e professionisti. Se pensi che manchi qualcosa o che qualcos’altro debba essere approfondito, sentiti libero di segnalarci le tue osservazioni scrivendoci a: hello@jaguar28.com
***
### COSA FA JAGUAR28?

Jaguar28 è un progetto Made in Italy che raccoglie professionisti ed aziende che condividono visioni comuni del mondo tech. Ogni mese i membri possono beneficiare di benefit esclusivi all'interno di una community *recruiter-free* e, se interessati, entrare in contatto con aziende in Europa e Stati Uniti che rispettano il nostro Manifesto.

### COME SI ADERISCE?

Tutti sono i benvenuti in Jaguar28: abbiamo alcuni canali pubblici su Slack dove parliamo di tecnologia, innovazione e notizie in genere. Una volta entrato, puoi richiedere l'accesso ai canali privati compilando il form di registrazione. Se invece non sei interessato ad essere un membro attivo della community, puoi semplicemente richiedere l'iscrizione alla nostra newsletter:


[![](http://d2.alternativeto.net/dist/icons/slack_59044.png?width=64&height=64&mode=crop&upscale=false)](https://goo.gl/uBOshP) [![](https://cdn.zapier.com/storage/services/5c727288d9c2f69a9eee136c5f5a0f72.64x64.png)](http://eepurl.com/cEvQPv)
